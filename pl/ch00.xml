<preface id="preface">
<title>Przedmowa</title>
  
<!-- ======================== SECTION ============================== -->
<sect1 id="why">
<title>Dlaczego powstała ta książka?</title>

<para>Na różnych spotkaniach ludzie już nie gapią się na mnie pustym
wzrokiem, gdy mówię im, że piszę wolne oprogramowanie. "Ach tak, otwarte
oprogramowanie - coś jak Linux?" - mówią. Skwapliwie potwierdzam: "Tak,
dokładnie! Tym się właśnie zajmuje." Miło nie być już uznawanym za
kompletnego wariata. Dawniej następne pytanie było zazwyczaj łatwe do
przewidzenia: "Jak ty na tym zarabiasz?" Żeby odpowiedzieć musiałbym
przybliżyć im ekonomię otwartego oprogramowania: że istnieją organizacje,
w których interesie jest, aby pewne oprogramowanie istniało, ale nie muszą
sprzedawać jego kopii. Chcą tylko by oprogramowanie było dostępne i
utrzymywane, jako narzędzie a nie jako towar.</para>

<para>Jednak ostatnio kolejne pytanie już nie zawsze dotyczy pieniędzy.
Biznesowe wykorzystanie otwartego oprogramowania<footnote><para>Terminy
"otwarte oprogramowanie" oraz "wolne oprogramowanie" w
tym kontekście są właściwie synonimami; zostały one dokładniej omówione
w <xref linkend="free-vs-open-source"/><phrase output="printed"> w <xref
linkend="introduction"/></phrase>.</para></footnote> nie jest już tak
tajemnicze, a ludzie nie zajmujący się programowaniem rozumieją&mdash;lub
przynajmniej nie są zaskoczeni&mdash; że do rozwoju takiego oprogramowania
zatrudnia się ludzi na pełny etat. Zamiast tego następne pytanie, które
słyszę coraz częściej, brzmi "<emphasis>Och, a jak to działa?</emphasis>"</para>

<para>Nie miałem pod ręką dobrej odpowiedzi na to pytanie, a im bardziej
próbowałem do niej dojść, tym wyraźniej zdawałem sobie sprawę jak bardzo
ta kwestia jest skomplikowana. Prowadzenie projektu związanego z wolnym
oprogramowanie nie polega dokładnie na tym samym, co działalność
biznesowa (wyobraź sobie ciągłą konieczność negocjowania natury produktu
z grupą ochotników, których w większości nie miałeś okazji spotkać!). Z
różnych powodów nie jest również tożsame z prowadzeniem tradycyjnej
organizacji niedochodowej czy rządowej. Prowadzenie projektów tego typu
ma wiele podobieństw do wszystkich tych rzeczy, ale stopniowo doszedłem
do wniosku że wolne oprogramowanie jest <foreignphrase>sui
generis</foreignphrase>. Jest wiele rzeczy, do których można je
sensownie porównywać, ale żadna z nich nie jest z nim identyczna. W
rzeczy samej, nawet założenie że projekt takiego typu można "prowadzić"
jest uproszczeniem. Wolny projekt można <emphasis>rozpocząć</emphasis> i
mogą na niego wpływać zainteresowane strony, zazwyczaj dosyć mocno.
Jednak sam w sobie nie może stać się własnością żadnego pojedynczego
posiadacza, i dopóki gdzieś&mdash;gdziekolwiek&mdash;istnieją osoby
zainteresowane jego kontynuowaniem, to nie da się go zamknąć
jednostronną decyzją.  Każdy ma nieograniczoną władzę; nikt nie ma
władzy. Tworzy to interesującą dynamikę.</para>

<para>To właśnie sprawiło, że chciałem napisać tę książkę. Projekty
wolnego oprogramowania wytworzyły własną kulturę, etos, w którym wolność
tworzenia oprogramowania, które robi czego tylko się zapragnie, stała
się kwestią nadrzędną, a jednak efektem tej wolności nie jest
rozpraszanie się jednostek, z których każda idzie własną drogą, ale
entuzjastyczna współpraca. W rzeczy samej&mdash;umiejętność kooperacji jest
jedną z najwyżej cenionych zdolności w ruchu wolnego oprogramowania.
Zarządzanie takimi projektami polega na zaangażowaniu się w przerośnięty
system współpracy, w którym umiejętność nie tylko pracy z innymi, ale
także dochodzenia do nowych sposobów wspólnej pracy, może owocować
namacalnymi korzyściami dla oprogramowania. Książka ta stara się opisać
techniki, jakie są używane w tym celu. W żadnym wypadku nie jest
kompletnym ich podręcznikiem, ale przynajmniej punktem wyjścia.</para>

<para>Dobre wolne oprogramowanie jest wartościowym celem samym w sobie i
mam nadzieję, że czytelnicy, którzy szukają wskazówek jak to osiągnąć,
będą usatysfakcjonowani tym co tutaj znajdą. Mam jednak także nadzieję,
że udało mi się przekazać coś z czystej przyjemności, którą daje praca
z umotywowanym zespołem twórców open source oraz kontakty z
użytkownikami w ten cudownie bezpośredni sposób, do jakiego zachęca otwarte
oprogramowanie. W końcu uczestniczenie w udanych projektach wolnego
oprogramowania jest <emphasis>zabawą</emphasis>, i dlatego cały ten
system działa.</para>

</sect1>

<!-- ======================== SECTION ============================== -->
<sect1 id="audience">
<title>Kto powinien przeczytać tę książkę?</title>

<para>Niniejsza książka jest przeznaczona dla twórców oprogramowania i
menedżerów, którzy biorą pod uwagę rozpoczęcie projektu open source lub
właśnie takowy zaczęli i zastanawiają się co dalej. Powinna być także
przydatna dla osób, które po prostu chcą uczestniczyć w projekcie open
source, a jeszcze nigdy dotąd tego nie robili.</para>

<para>Czytelnik niekoniecznie musi być programistą, powinien jednak
posiadać podstawową wiedzę o takich pojęciach z zakresu inżynierii
oprogramowania jak kod źródłowy, kompilatory i łatki.</para>

<para>Wcześniejsze doświadczenie związane z oprogramowaniem open source,
czy to jako użytkownik, czy też programista, nie jest konieczne. Ci,
którzy brali już udział w projektach open source, mogą uznać pewne
części tej książki za oczywiste i zapewne zechcą je pominąć. Mając na
uwadze fakt potencjalnie tak szerokiego zakresu doświadczeń czytelników,
postarałem się jasno oznaczać sekcje i dawać znać, które znane już
kwestie można ominąć.</para>

</sect1>

<!-- ======================== SECTION ============================== -->
<sect1 id="sources">
<title>Źródła</title>

<para>Wiele materiałów źródłowych w tej książce zebrałem w trakcie
pięciu lat pracy w projekcie Subversion (<ulink
url="http://subversion.tigris.org/"/>). Subversion to system kontroli
wersji oparty na zasadach open source, napisany od początku i
zaprojektowany jako następca CVS w roli <foreignphrase>de
facto</foreignphrase> standardowego systemu kontroli wersji w
społeczności open source. Projekt został założony przez mojego
pracodawcę, CollabNet (<ulink url="http://www.collab.net/"/>), na
początku roku 2000, i na szczęście CollabNet od samego początku rozumiał
jak poprowadzić go jako naprawdę rozproszony system współpracy. Wielu
ochotników wcześnie w to weszło; obecnie w projekcie jest około 50
współtwórców, z których tylko kilku jest pracownikami CollabNet.</para>

<para>Subversion jest pod wieloma względami klasycznym przykładem
projektu open source i wspominam o nim o wiele częściej niż zakładałem
na początku. Po części jest to kwestia wygody: gdy tylko szukałem
przykładu danego zjawiska, to zwykle mogłem się natychmiast odwołać do
Subversion. Ponadto była to również kwestia sprawdzalności. Mimo, że
byłem w różnym stopniu zaangażowany w inne projekty wolnego
programowania i rozmawiałem ze znajomymi oraz uczestnikami wielu innych
projektów, to zauważyłem, że gdy pisze się pod kątem druku, to wszelkie
założenia muszą być sprawdzone. Nie chciałem wypowiadać się na temat
wydarzeń w innych projektach w oparciu tylko o to, co mogłem przeczytać
w archiwach publicznych grup dyskusyjnych. Gdyby ktoś zastosował taką
metodą w przypadku Subversion, to zapewne w połowie miałby rację, a w
połowie nie. Zatem gdy inspirowało mnie coś lub brałem przykłady z
projektów, z którymi nie miałem bezpośrednich doświadczeń, to próbowałem
najpierw zweryfikować te dane przez informatora w tym projekcie, kogoś,
do kogo mam zaufanie, że powie mi o co rzeczywiście chodziło.</para>

<para>Praca nad Subversion była moim zajęciem przez ostatnie 5 lat, ale
z wolnym oprogramowaniem jestem związany od 12. Inne projekty, które
miały wpływ na tę książkę to między innymi:</para>

<itemizedlist>
  <listitem><para>Projekt edytora GNU Emacs przy Free
Software Foundation, w którym zajmuję się kilkoma małymi
pakietami.</para> </listitem>
  <listitem><para>Concurrent Versions System
(CVS), nad którym pracowałem intensywnie w latach 1994-1995 z Jimem
Blandym, ale od tego czasu angażowałem się tylko sporadycznie.</para>
</listitem>
  <listitem><para>Zbiór projektów open source znanych jako
Apache Software Foundation, głównie Apache Portable Runtime (APR) i
serwer HTTP Apache.</para> </listitem>
  <listitem><para>OpenOffice.org,
baza danych Berkeley od Sleepycat i baza danych MySQL; nie byłem w tych
projektach zaangażowany osobiście, obserwowałem je jednak i - w
niektórych - przypadkach, rozmawiałem z zaangażowanymi osobami.</para>
</listitem>
  <listitem><para>GNU Debugger (GDB) (jak wyżej).</para></listitem>
  <listitem><para>Projekt Debian (jak wyżej).</para></listitem>
</itemizedlist>

<para>Oczywiście powyższa lista nie jest kompletna. Jak większość
programistów open source trzymam rękę na pulsie różnych projektów, by
wiedzieć co w trawie piszczy. Nie wymienię ich wszystkich tutaj z nazwy,
ale wspominam o nich w odpowiednich miejscach w tekście.</para>

</sect1>

<!-- ======================== SECTION ============================== -->
<sect1 id="acknowledgments">
<title>Podziękowania</title>

<para>Napisanie tej książki zajęło mi czterokrotnie więcej czasu niż się
spodziewałem i przez większość tego czasu, cokolwiek robiłem, czułem
jakby nad moją głową wisiał fortepian. Bez pomocy wielu ludzi nie dałbym
rady ukończyć jej pozostając przy zdrowych zmysłach.</para>

<para>Andy Oram, mój wydawca w wydawnictwie O'Reilly, był marzeniem
pisarza. Poza gruntowną wiedzą na tym polu (zasugerował mi wiele
tematów) ma rzadki dar zgadywania, co chce się powiedzieć, i pomagania w
znalezieniu właściwego sposobu wyrażenia tego. Praca z nim była dla mnie
zaszczytem. Dzięki również dla Chucka Toporka za natychmiastowe
skierowanie tej propozycji do Andy'ego.</para>

<para>Brian Fitzpatrick sczytywał niemal cały materiał w trakcie jego
powstawania, co nie tylko uczyniło książkę lepszą, ale też zmuszało mnie
do pisania w chwilach, gdy wolałem być gdziekolwiek indziej, byle nie
przed komputerem. Ben Collins-Sussman i Mike Pilato także śledzili moje
postępy i zawsze byli gotowi rozmawiać - czasem szczegółowo - na dowolny
temat, na który starałem się pisać w danym tygodniu. Zwracali też uwagę
kiedy traciłem tempo i delikatnie popędzali mnie, gdy było to konieczne.
Dzięki, chłopaki.</para>

<para>Biella Coleman pisała swoją dysertację w tym samym czasie, gdy ja
pisałem tę książkę. Ona wie, co to znaczy siadać i pisać przez cały
dzień, i była dla mnie inspirującym przykładem oraz życzliwym
słuchaczem. Ma także fascynujący wgląd w ruch wolnego oprogramowania
okiem antropologa, co dostarczało mi zarówno pomysły jak i odniesienia,
które zdołałem wykorzystać w tej książce. Alex Golub - inny antropolog
jedną nogą tkwiący w świecie wolnego oprogramowania i także kończący
swoją dysertację w tym samym czasie - był niezwykle pomocny od samego
początku, co ogromnie mi pomogło.</para>

<para>Micah Anderson w jakiś sposób nigdy nie sprawiał wrażenia zbyt
przytłoczonego własnym maratonem pisania, co było inspirujące w chory,
wywołujący zazdrość sposób, ale zawsze gotów był służyć swoją
przyjaźnią, rozmową i (przynajmniej w jednym wypadku) pomocą techniczną.
Dzięki, Micah!</para>

<para>Jon Trowbridge i Sander Striker udzielali mi zarówno zachęty jak i
konkretnej pomocy - ich bogate doświadczenie w kwestiach wolnego
oprogramowania dostarczyło mi materiału, którego nie mógłbym zdobyć w
żaden inny sposób.</para>

<para>Dzięki dla Grega Steina nie tylko za jego przyjaźń i zachętę w
najbardziej odpowiednich chwilach, ale też za pokazanie w projekcie
Subversion jak ważne są regularne przeglądy kodu w budowaniu
społeczności programistów. Dzięki także Brianowi Behlendorfowi, który
taktownie wbijał nam do głów znaczenie prowadzenia dyskusji publicznie;
mam nadzieję, że ta zasada znalazła swoje odzwierciedlenie w tej
książce.</para>

<para>Dzięki Benjaminowi "Mako" Hillowi i Sethowi Schoenowi za różne
rozmowy o wolnym oprogramowaniu i jego zagadnieniach politycznych;
Zackowi Urlockerowi i Louisowi Suarez-Potts za poświęcenie czasu z ich
wypełnionych planów na udzielenie wywiadów; Shanowi z listy Slashcode za
zgodę na zacytowanie jego wiadomości oraz Haggenowi So za jego
nadzwyczaj pomocne porównanie canned-hostingu.</para>

<para>Dzięki dla Alli Dekhtyar, Poliny i Soni za ich nie afiszującą się
i cierpliwą zachętę. Bardzo się cieszę, że już nie będę musiał kończyć
(lub raczej bez powodzenia próbować kończyć) naszych wieczorów wcześnie,
aby wrócić do domu i pracować nad "tą książką".</para>

<para>Dzięki dla Jacka Repenninga za przyjaźń, rozmowy i upartą odmowę
zaakceptowania łatwej, ale niesłusznej analizy, kiedy dostępna jest
trudniejsza, ale właściwa. Mam nadzieję, że część z jego długiego
doświadczenia zarówno z rozwijaniem oprogramowania jak i branżą
programistyczną odcisnęła w tej książce swój ślad.</para>

<para>CollabNet był niezwykle hojny pozwalając mi w elastyczny sposób
planować czas na pisanie i nie miał pretensji gdy trwało to dłużej niż
początkowo zamierzałem. Nie znam wszystkich zawiłości na drodze do
podejmowania przez szefostwo takich decyzji, ale podejrzewam, że Sandhya
Klute, a następnie Mahesh Murthy, mieli z tym coś wspólnego - moje
podziękowania dla nich obu.</para>

<para>Cały zespół rozwijający Subversion był dla mnie inspiracją przez
ostatnie pięć lat, i większość tego, co znalazło się w tej książce,
nauczyłem się dzięki pracy z nimi. Nie będę im tu dziękował po nazwisku,
ponieważ jest ich zbyt wielu, ale nalegam aby każdy czytelnik, który
spotka członka tego zespołu, aby postawił mu ulubionego drinka - ja na
pewno zamierzam tak zrobić.</para>

<para>Wielokrotnie uskarżałem się Rachel Scollon na temat stanu tej
książki; zawsze była gotowa mnie wysłuchać i jakimś sposobem potrafiła
czynić problemy mniejszymi niż to było zanim z nią rozmawiałem. Bardzo
mi to pomogło - dzięki.</para>

<para>Dzięki (znowu) dla Noela Taylora, który na pewno był ciekaw
dlaczego chciałem napisać kolejną książkę, pamiętając jak bardzo
narzekałem ostatnim razem, ale którego przyjaźń i dowodzenie "Golosem"
pozwalało muzyce grać dalej, oraz za braterstwo nawet w najbardziej
wypełnionych pracą momentach. Dzięki również dla Matthew Deana i
Dorothei Samtleben, przyjaciół i starych partnerów muzycznych, którzy
byli bardzo wyrozumiali, gdy moje wymówki w kwestii braku prób zaczynały
się spiętrzać. Megan Jennings była mi przez cały czas wsparciem i
szczerze interesowała się tematem, mimo że był jej obcy - wspaniałe
wzmocnienie dla niepewnego pisarza. Dzięki, kumpelko!</para>

<para>Miałem czwórkę znających się na rzeczy i skrupulatnych recenzentów
tej książki, byli to: Yoav Shapira, Andrew Stellman, Davanum Srinivas i
Ben Hyde. Gdybym był w stanie uwzględnić wszystkie ich wspaniałe
sugestie, to ta książka byłaby lepsza. W praktyce ograniczenia czasowe
zmusiły mnie do wybierania, ale ich poprawki i tak były znaczące. Błędy,
które w niej pozostały, są wyłącznie moje.</para>

<para>Moi rodzice, Frances i Henry, jak zwykle dawali mi cudowne
wsparcie, a ponieważ ta książka jest mniej techniczna niż poprzednie, to
żywię nadzieję, że uznają ją za bardziej nadającą się do
czytania.</para>

<para>Chciałbym wreszcie podziękować dwojgu osobom, którym dedykuję tę
książkę, Karen Underhill i Jimowi Blandy'emu. Przyjaźń Karen i jej
zrozumienie znaczyły dla mnie wszystko, nie tylko w trakcie pisania tej
książki, ale przez ostatnie siedem lat. Po prostu nie dobrnąłbym do
końca bez jej pomocy. Podobnie Jimowi, prawdziwemu przyjacielowi i
hakerowi nad hakerami, który jako pierwszy uczył mnie wolnego
oprogramowania, tak jak ptak mógłby uczyć samolot latania.</para>

</sect1>

<!-- ======================== SECTION ============================== -->
<sect1 id="disclaimer">
<title>Zastrzeżenie</title>

<para>Myśli i opinie wyrażone w niniejszej książce są moje własne.
Niekoniecznie reprezentują stanowisko CollabNet czy projektu
Subversion.</para>

</sect1>

</preface>

<!--
local variables:
sgml-parent-document: ("book.xml" "chapter")
end:
-->
